sare jahan se acha hidustan hamara 
ham bul bule hain iski ye gulsitan hamara hamara 
sare jahan se acha
aye mere pyare watahan
کبھی جھوٹے سہارے غم میں راس آیا نہیں کرتے 

یہ بادل اڑ کے آتے ہیں مگر سایا نہیں کرتے 

یہی کانٹے تو کچھ خوددار ہیں صحن گلستاں میں 

کہ شبنم کے لیے دامن تو پھیلایا نہیں کرتے 

وہ لے لیں گوشۂ دامن میں اپنے یا فلک چن لے 

مری آنکھوں میں آنسو بار بار آیا نہیں کرتے 

سلیقہ جن کو ہوتا ہے غم دوراں میں جینے کا 

وہ یوں شیشے کو ہر پتھر سے ٹکرایا نہیں کرتے 

جو قیمت جانتے ہیں گرد راہ زندگانی کی 

وہ ٹھکرائی ہوئی دنیا کو ٹھکرایا نہیں کرتے 

قدم مے خانہ میں رکھنا بھی کار پختہ کاراں ہے 

جو پیمانہ اٹھاتے ہیں وہ تھرایا نہیں کرتے 

نشورؔ اہل زمانہ بات پوچھو تو لرزتے ہیں 

وہ شاعر ہیں جو حق کہنے سے کترایا نہیں کرتے 
